---
layout: post
title:  "Blam blam"
date:   2016-10-22 10:47:55 +0200
categories: jekyll update
---
<h2>LEVIČARSKI DROGERAŠI</h2>
      <p> V križankah se je trlo ljudi. Pili so pivo in kupovali papirčke Ziggi. Slišalo se je ogromno smeha in dišalo je po travi. 26. septembra 2015 je bil v Križankah koncert glasbene skupine Dubioza Kolektiv.</p>
     <p>To je bil moj prvi njihov koncert, na katerega sem lahko šla, in vedela sem, da ga ne smem zamuditi. To, da naredijo dober šov, ni bila skrivnost, saj od svojih prijateljev, znancev ali celo sorodnikov vedno slišiš zgodbe o njihovih koncertih; tam se namreč znajdejo vse generacije. </p>
    <p> Koncert pa se ni začel 26. 9. vendar že 25. 9., ko je potekal »Festival odprtih meja za vse«, protest proti neonacističnem shodu z nazivom »Slovenija, zapri svoje meje«. Dubioza je bila že na mnogo protestih in tudi tega je prišla podpret, saj s svojo glasbo opozarja na nepravičnosti, netoleranco in nacionalizem, ki zastrupljajo današnjo družbo. 
    Predskupino smo komaj kaj ujeli, saj smo bili zaradi prepovedi nošenja pijače primorani spiti vse, kar smo mogli, zunaj, saj smo vendar obubožani dijaki brez »keša«, ki ne mislimo dati 3 evre za pivo. Hitro smo s zgnetli v ospredje, plesali na predskupino ter čakali. </p>
     <p> Koncert kot vedno začnejo z epskim »introm« (uvodom), ta pa je šel takole:                              Dame in gospodje, tovarišice in tovariši, dobrodošli na rock koncert. Nocoj bo samo za vas igral Dubioza Kolektiv. Prosimo vas, da se obnašate v skladu z evropskimi koncertnimi standardi, po katerih je dovoljeno plesanje, petje, mahanje z glavo v vseh smereh in vzklikanje standardnih rockovskih klicev tipa oi oi oi oi, ooooooo … Kajenje marihuane na nocojšnjem koncertu je seveda strogo priporočljivo. Ta koncert ni namenjen nacionalistom, fašistom, rasistom in ostalim šupkom. Če bo nocojšnji koncert odpovedan, vam denarja ne bomo vrnili, zato vam v tem primeru priporočamo vzklikanje: Dejte dnar nazaj! Dejte dnar nazaj! Prav tako blokirajte vse izhode, da organizator ne uide z denarjem vred. V tem trenutku vas prosimo, da ustvarite huronski hrup, kajti na oder prihaja multietnična, medkulturna rock atrakcija Dubioza Kolektiv, ki ga sestavljajo člani iz skoraj vseh držav bivše Jugoslavije in ki že lata dokazujejo, da je sobivanje vendarle možno. Sedaj pa vsi skupaj: Dubioza! Dubioza! Dubioza! </p>
      <p> In tako so otvorili koncert z »Volio BiH«, medtem ko se je pred odrom že začelo prerivanje, polivanje piva, tisti bruci s preveč alkohola v krvi pa so že začeli na polno »švicati«. Glasba pa je bila ne glede na vse noro dobra, še posebej je bilo dobro poslušati in peti oz. dreti se zraven ter v živo slišati vse inštrumente. V eni izmed pesmi so nas prosili, da se postavimo kar se da desno, kar je bilo za polno dvorano levičarjev zelo težka naloga, a smo jo kljub temu opravili. Na koncertu so zapeli pesmi iz njihovega novega EP-ja z naslovom »Free.mp3«, s katero so izkazali podporo strani Pirate Bay in ki me je še posebej navdušila. </p>
   <p> Koncert je minil še prehitro, zato smo se v upanju, da Dubioza prileze še na »afterparty«, odpravili prav tja. Na žalost je bil tam le kup tridesetletnikov, ki so poskušali iti z nekom domov, zato smo si zvile eno »baso«, malo »podensale« in se odpravile proti domu. Noč smo zaključile s sirovim burekom, ki se je našim »munchijem« prav prilegel. </p>
<p><h2>Laura Malnar Antončič</h2></p>
        